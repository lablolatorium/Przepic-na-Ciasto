# Przepis-na-Ciasto

<h1>CIASTO MAŚLANKOWE Z OWOCAMI I KRUSZONKĄ</h1>
<h3>SKŁADNIKI</h3>
<h4>składniki suche</h4>
<ul>
<li>3 szklanki mąki pszennej</li>
<li>3 płaskie łyżeczki proszku do pieczenia</li>
<li>1 szklanka cukru</li>
 <li>1 op. cukru wanilinowego</li>
</ul>

<h4>składniki mokre</h4>
<ul>
<li>1 szklanka maślanki</li>
<li>1/2 szklanki oleju roślinnego</li>
<li>3 jajka</li>
</ul>

<h4>kruszonka</h4>
<ul>
<li>1 szklanka mąki pszennej</li>
<li>2/3 szklanki cukru</li>
<li>100 g masła (zimnego)</li>
</ul>
<h4>PRZYGOTOWANIE</h4>
Maślankę i jajka wyjąć wcześniej z lodówki i ocieplić w temp. pokojowej. Piekarnik nagrzać do 180 stopni C. Formę o wymiarach 20 x 30 cm wyłożyć papierem do pieczenia.
W jednej misce dokładnie wymieszać łyżką suche składniki: przesianą przez sitko mąkę, proszek do pieczenia, cukier i cukier wanilinowy. Odstawić.
W drugiej misce wymieszać trzepaczką rózgową mokre składniki: maślankę, olej oraz jajka.
W kolejnej misce umieścić składniki kruszonki: mąkę, cukier oraz pokrojone na małe kawałeczki masło. Rozcierać palcami składniki łącząc masło z mąką i cukrem, aż powstaną drobne okruszki ciasta.
Do mokrych składników wsypać suche i krótko oraz wolno wymieszać łyżką, tylko do połączenia się składników. Wyłożyć do formy, na wierzch wyłożyć owoce i posypać kruszonką. Wstawić do piekarnika i piec przez ok. 50 minut do suchego patyczka.
Nie otwierać piekarnika przed upływem 45 minut, chyba, że ciasto pieczemy w znacznie większej formie, wówczas może być gotowe trochę wcześniej.
